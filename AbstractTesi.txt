All'interno della seguente tesi viene presentata l'esperienza di Stage svolta presso 
l'azienda Datasoil s.r.l., dalla durata complessiva di 300 ore.
Lo stage ha previsto la realizzazione di una libreria Javascript attraverso il refactor
e l'ottimizzazione di una libreria ReactJS per la visualizzazione di dashboard parametriche,
volta ad ampliare soluzioni e servizi nel contesto di applicazioni SPA e nella 
realizzazione di interfacce utente, ponendo attenzione ai requisiti di scalabilità, 
usabilità e performance.
La libreria realizzata, integrata nei prodotti Datasoil attraverso un micro servizio
dedicato, rende immediata la composizione di dashboard dinamiche e
personalizzate per la visualizzazione dei dati, riducendo la dimensione della codebase e  
aggiungendo nuovi grafici e funzionalità rispetto all'SDK precedentemente utilizzato 
dall'azienda.